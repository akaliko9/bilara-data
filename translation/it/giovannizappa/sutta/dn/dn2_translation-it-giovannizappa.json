{
  "dn2:0.1": "Discorsi lunghi 2 ",
  "dn2:0.2": "I frutti della vita ascetica ",
  "dn2:1.0": "1. La conversazione con i ministri del re ",
  "dn2:1.1": "Così ho sentito. ",
  "dn2:1.2": "Una volta il Buddha si trovava vicino a Rājagaha, nel boschetto di mango di Jīvaka Komārabhacca, insieme ad una grande comunità di 1250 mendicanti. ",
  "dn2:1.3": "Ora, in quell’occasione era il giorno di festa, la luna piena di Komudī del quindicesimo giorno del quarto mese, ed il re Ajātasattu di Maghada, figlio della principessa di Videha, era seduto al piano di sopra nel palazzo reale circondato dai propri ministri. ",
  "dn2:1.4": "Poi Ajātasattu di Maghada, figlio della principessa di Videha, espresse questo pensiero sentito: ",
  "dn2:1.5": "“Oh, signori, questa notte al chiaro di luna è così deliziosa, così bella, così gloriosa, così piacevole, così suggestiva. ",
  "dn2:1.6": "Ora, a quale asceta o bramino posso rendere omaggio oggi, rendendo omaggio al quale la mia mente possa trovare pace?” ",
  "dn2:2.1": "Detto ciò, uno dei ministri del re gli disse: ",
  "dn2:2.2": "“Sire, Pūraṇa Kassapa è il leader di un ordine e di una comunità, ed insegna ad una comunità. È un fondatore religioso molto noto e famoso, ritenuto santo da molti. È di lunga data, avendo preso i voti da molto; è su di età ed ha raggiunto lo stadio finale della vita. ",
  "dn2:2.3": "Che Sua Maestà gli renda omaggio. ",
  "dn2:2.4": "Magari facendo ciò la sua mente troverà pace”. ",
  "dn2:2.5": "Ma detto ciò, il re rimase in silenzio. ",
  "dn2:3.1": "Un altro dei ministri del re gli disse: ",
  "dn2:3.2": "“Sire, l’asceta dal bastone di bambù Gosāla è il leader di un ordine e di una comunità, ed insegna ad una comunità. È un fondatore religioso molto noto e famoso, ritenuto santo da molti. È di lunga data, avendo preso i voti da molto; è su di età ed ha raggiunto lo stadio finale della vita. ",
  "dn2:3.3": "Che Sua Maestà gli renda omaggio. ",
  "dn2:3.4": "Magari facendo ciò la sua mente troverà pace”. ",
  "dn2:3.5": "Ma detto ciò, il re rimase in silenzio. ",
  "dn2:4.1": "Un altro dei ministri del re gli disse: ",
  "dn2:4.2": "“Sire, Ajita dalla coperta di pelo è il leader di un ordine e di una comunità, ed insegna ad una comunità. È un fondatore religioso molto noto e famoso, ritenuto santo da molti. È di lunga data, avendo preso i voti da molto; è su di età ed ha raggiunto lo stadio finale della vita. ",
  "dn2:4.3": "Che Sua Maestà gli renda omaggio. ",
  "dn2:4.4": "Magari facendo ciò la sua mente troverà pace”. ",
  "dn2:4.5": "Ma detto ciò, il re rimase in silenzio. ",
  "dn2:5.1": "Un altro dei ministri del re gli disse: ",
  "dn2:5.2": "“Sire, Pakudha Kaccāyana è il leader di un ordine e di una comunità, ed insegna ad una comunità. È un fondatore religioso molto noto e famoso, ritenuto santo da molti. È di lunga data, avendo preso i voti da molto; è su di età ed ha raggiunto lo stadio finale della vita. ",
  "dn2:5.3": "Che Sua Maestà gli renda omaggio. ",
  "dn2:5.4": "Magari facendo ciò la sua mente troverà pace”. ",
  "dn2:5.5": "Ma detto ciò, il re rimase in silenzio. ",
  "dn2:6.1": "Un altro dei ministri del re gli disse: ",
  "dn2:6.2": "“Sire, Sañjaya Belaṭṭhiputta è il leader di un ordine e di una comunità, ed insegna ad una comunità. È un fondatore religioso molto noto e famoso, ritenuto santo da molti. È di lunga data, avendo preso i voti da molto; è su di età ed ha raggiunto lo stadio finale della vita. ",
  "dn2:6.3": "Che Sua Maestà gli renda omaggio. ",
  "dn2:6.4": "Magari facendo ciò la sua mente troverà pace”. ",
  "dn2:6.5": "Ma detto ciò, il re rimase in silenzio. ",
  "dn2:7.1": "Un altro dei ministri del re gli disse: ",
  "dn2:7.2": "“Sire, l’asceta Giainista del clan Ñātika è il leader di un ordine e di una comunità, ed insegna ad una comunità. È un fondatore religioso molto noto e famoso, ritenuto santo da molti. È di lunga data, avendo preso i voti da molto; è su di età ed ha raggiunto lo stadio finale della vita. ",
  "dn2:7.3": "Che Sua Maestà gli renda omaggio. ",
  "dn2:7.4": "Magari facendo ciò la sua mente troverà pace”. ",
  "dn2:7.5": "Ma detto ciò, il re rimase in silenzio. ",
  "dn2:8.0": "2. La conversazione con Jīvaka Komārabhacca ",
  "dn2:8.1": "Ora in quell’occasione Jīvaka Komārabhacca era seduto in silenzio non lontano dal re. ",
  "dn2:8.2": "Allora il re gli disse: ",
  "dn2:8.3": "“Ma mio caro Jīvaka, perché stai in silenzio?” ",
  "dn2:8.4": "“Sire, il Beato, il perfetto, il Buddha completamente risvegliato si trova nel mio boschetto di mango insieme ad una grande comunità di 1250 mendicanti. ",
  "dn2:8.5": "Ha questa buona reputazione: ",
  "dn2:8.6": "‘Il Beato è perfetto, un Buddha completamente risvegliato, esperto in conoscenza e condotta, santo, conoscitore del mondo, guida suprema per coloro che desiderano essere addestrati, insegnante di dei e uomini, risvegliato, beato.’ ",
  "dn2:8.7": "Che Sua Maestà gli renda omaggio. ",
  "dn2:8.8": "Magari facendo ciò la sua mente troverà pace”. ",
  "dn2:8.9": "“Beh allora, mio caro Jīvaka, prepara gli elefanti”. ",
  "dn2:9.1": "“Sì, Sua Maestà”, rispose Jīvaka. Fece preparare circa cinquecento elefanti femmina, oltre all’elefante toro del re. Poi informò il re: ",
  "dn2:9.2": "“Gli elefanti sono pronti, sire. ",
  "dn2:9.3": "Prego, vada pure quando vuole”. ",
  "dn2:10.1": "Allora il re Ajātasattu fece montare delle donne su ognuno dei cinquecento elefanti femmine, mentre lui montò sul proprio elefante toro. Con assistenti che portavano fiaccole, si avviò con sfarzo reale da Rājagaha al boschetto di mango di Jīvaka. ",
  "dn2:10.2": "Ma mentre si avvicinava al boschetto, il re si impaurì, si spaventò, con peli che drizzarono. ",
  "dn2:10.3": "Disse a Jīvaka: ",
  "dn2:10.4": "“Mio caro Jīvaka, spero tu non mi stia ingannando! ",
  "dn2:10.5": "Spero tu non mi stia tradendo! ",
  "dn2:10.6": "Spero tu non mi stia consegnando ai miei nemici! ",
  "dn2:10.7": "Perché com’è mai possibile che non ci sia alcun suono di colpi di tosse o schiarimenti di gola, o qualsiasi altro suono in una comunità così grande di 1250 mendicanti?” ",
  "dn2:10.8": "“Non tema, grande re, non tema! ",
  "dn2:10.9": "Non la sto ingannando, ",
  "dn2:10.10": "o tradendo, ",
  "dn2:10.11": "o consegnando ai suoi nemici. "
}